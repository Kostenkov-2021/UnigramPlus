# Unigram Plus

* Автор: Kostya Gladkiy (Ukrain)
* [Канал Telegram](https://t.me/unigramPlus)
* Telegram: @unigramPlus
* Посилання для пожертв: [https://unigramplus.diaka.ua/donate](https://unigramplus.diaka.ua/donate)

Зробіть свою роботу в Unigram ще зручнішою і продуктивнішою. Дане доповнення додає безліч гарячих клавіш та багато дрібних покращень, для швидкої і зручної роботи в Unigram.
##Ось деякі з основних покращень:
* Вносить значні покращення в відображення таких повідомлень як опитування, посилання, або пости з вкладеними медіа.
* При попаданні фокуса в список чатів забирає такі фрази як:"чати, вкладка, виділені список". А при попаданні фокуса в список повідомлень фразу:"список".
* При фокусуванні на кнопці "відкрити файл" або "завантажити файл", озвучується назва і розмір цього файлу, а при фокусуванні на кнопці "відтворити" на аудіо файлі - озвучується назва і тривалість цього файлу.
* При потраплянні фокуса на голосове повідомлення яке зараз відтворюється озвучується спочатку інформація про час його відтворення, а потім вже уся інша інформація.
* При потраплянні фокусу на повідомлення, яке містить інформацію про дзвінок, озвучується тривалість цьього дзвінка. 
* При потраплянні фокусу на виділене повідомлення в чаті, озвучується спочатку інформація про те що воно виділене, а потім вже вміст повідомлення.
* Тепер при пересуванні у чаті, фраза "прочитане" не буде озвучуватись взагалі, а фраза "непрочитане" - буде озвучуватись перед вмістом повідомлення. Поки ця функція працює лише з Англійською, Російською, Українською, Іспанською, Польською, Португальською, Хорвацькою, Турецькою і Перською мовами.
* Значно модернізована функція запису голосових повідомлень. Запис, надсилання та скасування запису голосового повідомлення, супроводжується характерними звуками. А ще, при виконанні цих функцій фокус зберігає свою позицію і не перестрибує ні на кнопку запису, ні у поле вводу повідомлення.
* Якщо медіа які вкладені в повідомлення відкривати за допомогою клавіші пробіл, то після їх закриття фокус повернеться на останній елемент який був у фокусі перед відкриттям.
* Доповнення дозволяє вимкнути як усі індикатори виконання, так і лише індикатори відтворення голосових повідомлень.

##Інформація щодо можливості пожертвування розробнику:
Якщо вам сильно подобається дане доповнення і ви маєте бажання, а головне можливість фінансово підтримати розробника і тим самим мотивувати його продовжувати розвивати дане доповнення, ви можете це зробити перерахувавши якусь незначну суму ЗА наступними реквізитами: [Посилання для пожертв](https://unigramplus.diaka.ua/donate), або номер карти - 5169360009004502.
І пам'ятайте, що кожен хто прочитав це повідомлення подумав, що розробника точно хтось підтримає, але це буду не я.

## Список гарячих клавіш:

* ALT+1 - Переносить фокус до списку чатів.
* ALT+2 - Переносить фокус на останнє повідомлення в чаті, або до відкритого профілю, або до відкритого розділу з налаштуваннями Unigram.
* ALT+3 - Переносить фокус на мітку " непрочитані повідомлення".
* ALT+D - Перенести фокус в поле введення повідомлення. Якщо фокус вже знаходиться в цьому полі, при натисканні він повернеться на останній елемент який був у фокусі.
* ALT+T - Озвучити назву і статус поточного чату. При подвійному натисканні вмикається/вимикається функція автоматичного озвучення активності в чатах.
* пробіл - Відтворити/призупинити голосове або відео повідомлення у фокусі або відкрити медіа, вкладене в поточне повідомлення.
* ALT+P - відтворює і призупиняє голосове повідомлення, яке зараз відтворюється.
* ALT+S - Змінити швидкість відтворення голосового повідомлення.
* ALT+E - Закриває аудіопрогравач.
* control+C - Копіює повідомлення, якщо в ньому є текстовий вміст. Якщо фокус знаходиться на посиланні вкладеному в повідомлення, тоді буде скопійовано дане посилання.
* ALT+shift+C - Натискає кнопку дзвінка якщо це приватний чат і кнопку голосового чату, якщо це група.
* ALT+shift+V - Натискає кнопку Відео дзвінка.
* ALT+Y - Відповісти на дзвінок.
* ALT+N - Натиснути кнопку "відхилити виклик" , Якщо є вхідний дзвінок, кнопку "завершити виклик" , якщо виклик виконується, або покинути голосовий чат, якщо він активний.
* ALT+A - Натискає кнопку "Увімкнути/вимкнути мікрофон".
* ALT+V - Натискає кнопку "Увімкнути/вимкнути камеру".
* ALT+Q - Натиснути кнопку "Миттєвий перегляд", якщо така міститься в поточному повідомленні.
* ALT+M - Відкриває меню навігації.
* control+R - Почати запис голосового повідомлення/надіслати голосове повідомлення.
* control+D - Скасувати редагування повідомлення, відповідь на повідомлення або запис голосового повідомлення. При подвійному натисненні змінює тип оповіщення початку запису, надсилання і скасування запису голосового повідомлення.
* ALT+U - Змінити рівень озвучення індикаторів виконання.
* ALT+delete - Видалити повідомлення або чат.
* shift+delete - Видалити повідомлення або чат для обох співрозмовників.
* control+P - Відкрити профіль поточного чату.
* control+ALT+C - Відкрити коментарі.
* ALT+F - Переслати повідомлення.
* beckspace - Викликає функцію редагування повідомлення.
* enter - Викликає функцію відповіді на повідомлення.
* ALT+shift+R - Відмічає чат як прочитаний.
* control+пробіл - Переходить в режим вибору в чаті або в списку чатів.
* ALT+shift+L - Скопіювати дані для трансляції в буфер обміну.
* ALT+C - Показати текст повідомлення в спливаючому вікні.
* NVDA+control+U - Відкрити вікно налаштувань UnigramPlus.
* ALT+4 - Перенести фокус до списку папок чатів.
* control+shift+A - Натиснути кнопку "Вкласти медіа".
* control+N - Натиснути кнопку "Нова розмова".
* не призначено - Прикріпити/відкріпити повідомлення або чат.
* ALT+5 - Перенести фокус в область профілю, якщо він відкритий.
* ALT+L - Увімкнути автоматичне озвучення нових повідомлень в відкритому чаті.
* Стрілка вліво - Озвучити те повідомлення, у відповідь на яке було надіслано поточне повідомлення. При подвійному натисненні фокус переміститься на це повідомлення.
* ALT+6 - Перенести фокус до списку гілок групи.
* ALT+H - Показати список усіх гарячих клавіш UnigramPlus.
* ALT+I - Відкрити результати пошуку по чату в окремому списку.
* ALT+J - перейти до попереднього результату пошуку в чаті.
* ALT+K - Перейти до наступного результату пошуку в чаті.

###Версія 5.1.0

* Додано комбінації клавіш для переходу до наступного і попереднього результату пошуку в чаті. Стандартно ці функції призначено на комбінації ALT+K і ALT+J.
* Додано комбінацію клавіш для відкриття списку з усіма результатами пошуку в чаті. Стандартно цю функцію призначено на комбінацію ALT+I.
* Тепер при подвійному натисканні стрілочки вліво на повідомленні фокус переходить на повідомлення, на яке відповіли поточним повідомленням.
* Виправлено проблему коли не озвучувались описи посилань, вкладених в повідомлення.
* Тепер UnigramPlus не пропонуватиме оновитися на захищених екранах. Правда користувачам прийдеться ще один раз відкрити налаштування NVDA і натиснути там кнопку "Використовувати останні збережені налаштування під час входу й читання захищених екранів (потрібні права адміністратора)".
* Видалено функцію перемотування голосових повідомлень і функцію для встановлення реакцій на повідомлення, оскільки не вдалось заставити ці функції працювати стабільно.
* Видалено функцію копіювання повідомлень, оскільки Unigram тепер має таку функцію. Попереджаю, що іноді при копіюванні повідомлень може бути невеличке підвисання програми, але це ніяк не пов'язано з UnigramPlus.
* Виправлено ще деякі дрібні баги.

###Версія 5.0.0

* Виправлено проблему коли повідомлення в чатах озвучувались двічі.
* Виправлено проблему коли комбінація для перенесення фокусу до відкритого профілю некоректно спрацьовувала.
* Виправлено проблему несправності комбінації клавіш для відкриття меню навігації.
* Виправлено усі проблеми з кнопкою для увімкнення/вимкнення мікрофону в голосовому чаті.
* Виправлено проблему, коли в польській мові була проблема з введенням символу, який блокувався комбінацією ALT+C.
* Виправлено проблему з озвученням фраз "Власник" і "Адміністратор" на повідомленнях.
* Виправлено ще кілька дрібних недоліків.

###Версія 4.9.0

* Додано параметр який дозволяє змінити поведінку при натисканні стрілки вверх у порожньому полі редагування повідомлень. Можна обрати серед таких варіантів як: нічого не виконувати, активувати функцію редагування останнього надісланого повідомлення, або переносити фокус на останнє повідомлення в чаті.
* Виправлено можливість відповідати на дзвінки і відхиляти дзвінки з допомогою комбінацій клавіш.
* Виправлено ще кілька дрібних проблем, таких як неспрацьовування комбінації клавіш ALT+H і проблема з не озвученням повідомлення, на яке було дано відповідь, при натисненні стрілки вліво.
* Виправлено відображення деяких елементів.

###Версія 4.8.0

* Тепер в налаштуваннях Unigram розділи з налаштуваннями без проблем відкриваються натисканням клавіші enter. Також тепер при відкритті якогось розділу налаштувань, фокус одразу переноситиметься у область з відкритим розділом.
* Тепер при натисканні кнопки "Пояснення", яка міститься в вікторинах, текст пояснення відкриватиметься в окремому вікні для зручного перегляду.
* Виправлено проблему, коли не озвучувались назви папок чатів при перемиканні між ними.
* Виправлено проблему коли не можна було вимкнути або змінити порядок озвучення типу чату і назви чату.
* Виправлено проблему коли в вікторинах не можна було дізнатись правильну відповідь.
* Виправлено проблему з копіюванням повідомлення комбінацією control+shift+C.
* Зроблено ще кілька дрібних виправлень, покращень а також оптимізації коду.

###Версія 4.7.0

* UnigramPlus адаптовано для останньої версії Unigram
* Забезпечено сумісність з NVDA-2023.
* Тепер Комбінація клавіш ALT+1 буде переносити фокус не тільки до списку чатів, а й до списку контактів і списку розділів налаштувань.
* Суттєво перероблено функцію автоматичного озвучення нових повідомлень в чаті і функцію автоматичного озвучення активності в чаті. Тепер ці функції повинні працювати значно стабільніше.
* Додано комбінацію клавіш для відображення усіх команд UnigramPlus. Стандартно цю функцію призначено на комбінацію ALT+H.
* Виправлено кілька незначних проблем.

###Версія 4.6.0

* Додано комбінацію клавіш для перенесення фокусу до списку гілок групи. За замовчуванням ця функція призначена на комбінацію ALT+6. Зверніть увагу, що часто при натисненні клавіші enter на групі, яку ми хочемо відкрити, список з гілками може не відобразитись і тоді необхідно знову встановити фокус на цю групу і натиснути клавішу enter. Як правило, після другого натискання список з гілками відображається і після цього ми можемо натиснути комбінацію клавіш яка перенесе фокус до цього списку.
* Тепер комбінація ALT+2 переносить фокус не тільки до списку з повідомленнями, а ще й до відкритого профілю, до відкритого списку гілок групи, або до відкритого розділу з налаштуваннями.
* Тепер в налаштуваннях UnigramPlus можна вимкнути промовляння фраз "Адміністратор" і "Власник", на повідомленнях в спільнот.
* Тепер комбінації для відповіді на дзвінок і відхилення дзвінків працюють правильно.
* Тепер функція автоматичного озвучення нових повідомлень і функція автоматичного озвучення активності в чатах не вимикатиметься при перезавантаженні NVDA, а працюватиме до тих пір, поки ви її не вимкнете.
* Покращено відображення деяких елементів інтерфейсу.

###Версія 4.5.0

* Адаптація до останньої версії Unigram.
* Тепер якщо повідомлення надіслано у відповідь на інше повідомлення, то натиснувши клавішу стрілочки вліво, можна почути текст повідомлення, у відповідь на яке воно було надіслано.
* Додано французьку локалізацію.
* Видалено можливість додавати реакції на повідомлення комбінаціями клавіш, оскільки мені не вдалось адаптувати цю функцію до змін в інтерфейсі Unigram.
* Виправлено деякі незначні помилки.

###Версія 4.4.0

* Додано функцію озвучення активності в чатах. За замовчуванням ця функція активується подвійним натисненням комбінації ALT+T. Функція залишається активною тільки до перезавантаження NVDA.
* Додано функцію автоматичного озвучення нових повідомлень в чаті. За замовчуванням ця функція активується натисненням комбінації ALT+L. Функція залишається активною лише до перезавантаження NVDA. В чатах, де дуже висока інтенсивність нових повідомлень, ця функція може працювати не стабільно.
* Додано комбінацію клавіш для функції перетворення голосових повідомлень в текст. Зверніть увагу, що в тих випадках, коли голосове повідомлення дуже тривале, то тоді перетворення в текст відбувається частинами. Тобто може бути таке, що коли Unigramplus повідомить вас про закінчення перетворення, насправді перетворено буде лише частину голосового повідомлення. А через кілька секунд цей текст доповниться. Нагадую, що функція перетворення голосових повідомлень в текст, доступна тільки преміум користувачам.
* Тепер при навігації по списку чатів UnigramPlus повідомляє інформацію про преміум акаунти і підтвердженні акаунти.

###Версія 4.3.0

* Тепер Unigramplus коректно працює в тих випадках, коли відкрито кілька чатів в різних вікнах.
* Додано комбінацію клавіш для перенесення фокусу в область профілю користувача, якщо він відкритий. Стандарно ця функція призначена на комбінацію ALT+5.
* Виправлено дрібні помилки.

###Версія 4.2.0

* Суттєво перероблено механізм збереження параметрів UnigramPlus. Тепер параметри не зберігатимуться в конфігуранційний файл NVDA, а зберігатимуться у власному конфігураційному файлі. Це повинно вирішити проблему, коли в користувачів після оновлення, або просто раптово UnigramPlus припиняв працювати, через проблеми доступу до конфігураційного файлу NVDA. На жаль, користувачам прийдеться ще раз налаштувати UnigramPlus для себе, оскільки після встановлення цього оновлення, у вас усі параметри будуть стандартними.
* Виправлено проблему сумісності UnigramPlus з доповненням BluetoothAudio.
* Тепер не повідомлятиметься інформація про те, що повідомлення не виділене. А якщо повідомлення виділене, інформація про це озвучуватиметься перед вмістом повідомлення.
* Тепер озвучуватиметься порядковий номер елементів в чаті, якщо ви увімкнули озвучення позиції елемента в налаштуваннях NVDA.
* Добавлено мітки деяким кнопкам.

###Версія 4.1.0

* Додано жест для закріплення повідомлення або чату. За замовчуванням для цієї функції не призначено сполучення клавіш.
* Додано комбінацію клавіш для натискання кнопки «Нова розмова». Стандартним жестом для цієї функції є ctrl+n.
* Додано комбінацію клавіш для натискання кнопки «Прикріпити медіа». Стандартним жестом є ctrl+shift+a.
* Додано комбінацію клавіш для переходу до списку папок чату. Стандартним жестом є alt+4. Ця функція буде корисна тим, хто використовує більше дев'яти папок чатів.
* Тепер при перемиканні між папками за допомогою стрілок фокус нікуди не перескакує.
* Тепер при перемиканні між папками, за допомогою гарячих клавіш, крім назви активної папки, буде озвучуватись кількість непрочитаних чатів в даній папці.
* Тепер такі функції, як «Позначити чат як прочитаний» і «Закріпити повідомлення або чат» також працюватимуть у зворотному напрямку.
* Додано румунську локалізацію.

###Версія 4.0.0

* Забезпечено сумісність з Unigram 8.8. Оскільки інтерфейс Unigram змінився, то мені прийшлось переписати суттєву частину коду доповнення.
* Добавлено можливість перемотувати голосові повідомлення. Для перемотування вперед призначено комбінацію contro+стрілочка вправо, а для перемотування назад control+стрілочка вліво.
* Тепер Unigramplus повідомлятиме не тільки про наявність реакцій в повідомленнях, а озвучуватиме детальну інформацію про наявні реакції.
* Добавлено можливість переглянути текст повідомлення у спливаючому вікні. За замовчуванням ця функція призначена на комбінацію ALT+C.
* Додано комбінацію клавіш для відкриття вікна налаштувань UnigramPlus. Жестом за замовчуванням для цієї функції є NVDA+control+U.
* Додано Чеську і Румунську локалізації.
* Виправлено проблему з оновленням Unigramplus для мешканців України.

###Версія 3.2.2

* Додана китайська локалізація.
* Оновлені наявні локалізації, включаючи англійську.
* Виправлені незначні помилки.

###Версія 3.2.0

* прибрано такі функції як "Відстежувати активність чату" і "Зачитування нових повідомлень у відкритому чаті", оскільки мені не вдалось заставити їх нормально працювати в NVDA 2022.1.
* Покращено доступність кнопок увімкнення мікрофону і камери в голосовому чаті. Тепер після натиснення озвучується їхній стан.
* Вирішена проблема, коли клавіша Enter некоректно працювала на деяких елементах. Тепер, як і раніше, можна записувати голосові повідомлення утримуючи клавішу Enter на кнопці запису.
* Тепер можна перепризначати комбінації клавіш для таких функцій як "Відповісти на повідомлення" і "Редагувати повідомлення. Також ці функції можна призначати на такі клавіші як Enter, Backspace або навіть стрілочки ліворуч чи праворуч, і це не порушуватиме роботи цих клавіш на інших елементах. Зверніть увагу, що спочатку до цих функцій не буде призначено жодних клавіш, але ви зможете їх призначити тільки тоді, коли фокус буде знаходитись на якомусь з  повідомлень в чаті.
* Тепер функція "Озвучувати імена відправників повідомлень" повинна працювати коректніше.
* При потраплянні фокуса на посилання, яке міститься в повідомленні, не буде спочатку озвучуватись текст повідомлення, а одразу буде озвучуватись текст посилання.
* внесено велику кількість дрібних покращень і виправлено багато помилок і недоліків.
* Тепер Unigramplus повинен працювати помітно швидше.

###Версія 3.1.0

* Покращено озвучення опитувань. Тепер у вікні з результатами опитування озвучуються імена користувачів, які взяли участь в опитуванні. Також у вікторинах буде озвучуватись інформація про те, який з варіантів був правильним.
* Добавлено можливість ставити реакції на повідомлення, але тільки в особистих чатах. В групах і каналах це не працюватиме належним чином. В особистих чатах натискаючи комбінацію NVDA+ALT+цифри від 1 до 5, можна поставити наступні реакції: 1 - 👍, 2 - 👎, 3 - ❤, 4 - 🔥, 5 - 🥰.
* Добавлено можливість увімкнути озвучення інформації про наявність реакції на повідомленнях. На жаль, немає можливості зробити щоб озвучувалось яку саме реакцію було встановлено на повідомлення.
* Добавлено комбінацію для швидкого копіювання даних, які потрібні для проведення трансляцій.
* Виправлено проблему з відображенням інлайн результатів, які появились в останніх версіях Unigram.

###Версія 3.0.0
Увага! Від тепер UnigramPlus працюватиме на версіях NVDA не нижче версії 21.2.0
* Добавлено мітки багатьом елементам інтерфейсу.
* Виправлено кілька помилок

###Версія 2.9.0
* Тепер поле введення повідомлення буде змінювати свою назву в залежності від того, відповідаємо ми на повідомлення або редагуємо його.
* У налаштуваннях додана можливість включити діалогове вікно підтвердження при видаленні повідомлень і чатів за допомогою гарячих клавіш.
* Додана Сербська локалізація.
* Виправлені дрібні недоліки.

###Версія 2.8.0
* Додана можливість автономного оновлення програми. Тепер для того щоб перевірити наявність оновлень і встановити їх, достатньо відкрити налаштування Unigramplus і натиснути там відповідну кнопку. Також там можна включити автоматичну перевірку оновлень при запуску NVDA.
* Додана Арабська локалізація.

###Версія 2.7.0
* Тепер озвучуватиметься інформація про переслані повідомлення.
* Модернізовано функцію копіювання повідомлень. Тепер якщо фокус розташований на якомусь клікабильному елементі, який міститься в повідомленні, то при натисненні комбінації control+C, буде скопійовано не весь текст повідомлення, а тільки текст посилання на якому стоїть фокус.
* Добавлено комбінацію для копіювання повідомлень зі збереженням форматування тексту. Ця функція імітує відкриття контекстного меню і натискає в ньому відповідний пункт. За замовчуванням ця функція призначена на комбінацію control+shift+C. Комбінацію відкриття коментарів перепризначино на клавіші control+ALT+C.
* Добавлена функція автоматичного озвучування нових повідомлень в відкритому чаті. За замовчуванням вона активується комбінацією ALT+L.
* Добавлено комбінації для швидкого озвучування повідомлень в чаті. Для цього потрібно натиснути комбінацію клавіш NVDA+control+цифра, яка відповідає порядковому номеру повідомлення в чаті, з кінця. Тобто якщо потрібно швидко прочитати останнє повідомлення, тоді натискаємо цифру 1, якщо перед останнє, тоді цифру 2 і так далі.
* При натисненні комбінації ALT+T, тепер буде озвучуватись, інформація, про активний голосовий чат в поточній групі.

###Версія 2.6.0
* Забезпечено сумісність з NVDA 21.3.
* Добавлено комбінацію клавіш для переходу в режим вибору повідомлень або чатів.
* Добавлено комбінацію клавіш для пересилання повідомлень.
* Добавлено комбінацію клавіш для відмічування чату як прочитаного.
* Оптимізовано роботу деяких вже існуючих функцій.

###Версія 2.5.0
* В Налаштуваннях з'явився прапорець, активація якого виправляє проблему із записом голосових повідомлень у деяких користувачів.
* Додана комбінація для відповіді на повідомлення. Цю функцію можна викликати натисканням клавіші Enter на повідомленні або можна перепризначити альтернативне поєднання клавіш на будь-яке інше для цієї функції.
* Додана комбінація для редагування повідомлення. За замовчуванням призначена комбінація ALT + Backspace.

###Версія 2.4.0
* Тепер при фокусуванні на повідомленні буде озвучуватися ім'я його відправника.
* При фокусуванні на чаті групи з непрочитаними повідомленнями буде повідомлятися, якщо в цій групі є відповіді для вас.
* Також покращена робота функцій, які були додані в попередньому оновленні.

###Версія 2.3.0
* Покращено доступність повідомлень, які містять кілька вкладених медіа. Раніше підпис в постах , які містили в собі більше одного вкладеного медіа, можна було отримати лише за допомогою об'єктного навігатора. Тепер підпис буде озвучуватись безпосередньо при фокусуванні на такому повідомлені.
* Покращено доступність повідомлень, які містять опитування. Тепер при фокусуванні на таких повідомленнях, буде озвучуватись кількість людей які проголосували, а також усі варіанти відповіді, з результатами по кожному з варіантів. А ще при фокусуванні на конкретному варіанті відповіді, буде озвучено результат поточного варіанту.
* Покращено доступність повідомлень, які містять посилання. Тепер якщо посилання має опис, тоді він також буде озвучений. Тобто якщо повідомлення наприклад містить посилання на YouTube, тоді одразу ж після посилання буде озвучено назву і опис відео, на яке веде дане посилання. А ще, якщо посилання містить більше 30 символів, тоді при озвученні це посилання буде скорочене, щоб легше було отримати інформацію про опис, який написаний далі.
* Покращено доступність панелі результатів інлайн запитів. Для пересування по результатах інлайн запитів, використовуйте комбінації: control+стрілочка вверх і control+стрілочка вниз.
* Добавлено комбінацію клавіш для відкриття коментарів.


###Версія 2.2.0
* Добавлено комбінації клавіш для видалення повідомлень та чатів, як для себе, так і для обох співрозмовників. Ця функція прив'язана до мови інтерфейсу Unigram, тому на деяких локалізаціях може не працювати. В налаштуваннях можна обрати тип оповіщення про видалення як текстом, так і звуком.
* В налаштуваннях добавлено можливість вказати яку мову інтерфейсу ви використовуєте в Unigram. Це потрібно для того, щоб функції які прив'язані до локалізації, спрацьовували правильно.
* Добавлено комбінацію для відкриття профілю поточного чату.
* Тепер після закриття чату, фокус потраплятиме в список чатів, а не на кнопку відкриття меню навігації.

###Версія 2.1.0
* При перемиканні між папками в списку чатів, буде озвучуватись назва активної папки.
* В списку чатів, назва чату буде озвучуватись перед типом цього чату.
* Модернізована функція перекидання фокусу в список чатів. Тепер ця функція повинна спрацьовувати точніше і без  затримки.
* Тепер налаштування доповнення стали ще гнучкішими, адже в налаштуваннях NVDA появився розділ з деякими опціями UnigramPlus.
* Добавлено Польську локалізацію.
* Внесено багато дрібних змін та покращень.

###Версія 2.0.0
* Функція, при якій слово "Прочитано" не озвучувалося взагалі, а слово "Непрочитане " озвучувалося перед вмістом повідомлення, тепер буде працювати в іспанській, португальській, хорватській, турецькій та Перській локалізаціях.
* Покращено функцію озвучування індикаторів виконання. Тепер при увімкненому режимі будуть озвучуватись не усі індикатори, а  тільки ті які знаходяться у фокусі.
* При натисненні клавіші пробіл на повідомленні яке містить файл який завантажується, буде озвучено про призупинення  його завантаження.
* Добавлено португальську локалізацію.
* Виправлено кілька дрібних недоліків і покращено продуктивність.

###Версія 1.9.0
* Добавлено комбінацію, яка перемикає рівень озвучення індикаторів між такими значеннями як: "Озвучувати усі індикатори виконання", "Озвучувати усі індикатори виконання, крім лінії прогресу відтворення голосових повідомлень" і "Не озвучувати жодних індикаторів виконання". Тим користувачам  у яких в Unigram виключене автоматичне завантаження медіа можна встановити значення "Озвучувати усі індикатори виконання, крім лінії прогресу відтворення голосових повідомлень", а тим у кого увімкнене - краще встановити значення "Не озвучувати жодних індикаторів виконання".
* Додана локалізація іспанською, хорватською та перською мовами
* Виправлено  помилки які було допущено в попередніх версіях.

###Версія 1.8.0
* При фокусуванні на кнопці "відкрити файл" або "завантажити файл", озвучується назва і розмір цього файлу, а при фокусуванні на кнопці "відтворити" на аудіо файлі - озвучується назва і тривалість цього файлу.
* Добавлена комбінація для переміщення фокусу в поле введення повідомлення. Якщо фокус вже знаходиться у цьому полі, тоді при натисненні фокус повернеться на останній елемент, який був у фокусі.
* Функція відстеження активності чату тепер вмикається подвійним натисканням комбінації ALT+T. Її можна як просто увімкнути, так і увімкнути тимчасово, до наступного закриття програми.
* Також тепер додана можливість обирати тип оповіщення запису голосових повідомлень. Це робиться подвійним натисканням комбінації control+D. Там можна обрати між звуковим оповіщенням, текстовим оповіщенням, а також можна повернути стандартну поведінку при записі голосових повідомлень.

###Версія 1.7.0

* Значно модернізована функція запису голосових повідомлень. Запис, надсилання та скасування запису голосового повідомлення, супроводжується характерними звуками. А ще, при виконанні цих функцій фокус зберігає свою позицію і не перестрибує ні на кнопку запису, ні у поле вводу повідомлення.
* Добавлена можливість відстежувати активність чату. Ця функція вмикається за допомогою гарячої клавіші "ALT+shift+T" і залишається активною до закриття Unigram, або до наступного перезавантаження NVDA.
* Гаряча клавіша яка натискає кнопку "Більше опцій", тепер працює у вікні голосового чату і у вікні дзвінка.

###Версія 1.6.0
* Якщо медіа які вкладені в повідомлення відкривати за допомогою клавіші пробіл, то після їх закриття фокус повернеться на останній елемент який був у фокусі перед відкриттям.
* Тепер повертатися до активного голосового чату можна не лише з відкритої групи, а і перебуваючи у будь якому іншому чаті.
* При натисканні комбінації "ALT+shift+C" у відкритому чаті, буде натискатися кнопка повернення до голосового чату, а не кнопка виклику даного контакту.
* При потраплянні фокусу на ненадіслане повідомлення, озвучується інформація про це.
* Виправлена проблема коли не озвучувалась зміна стану кнопок увімкнення/вимкнення мікрофону та камери, при виклику і у голосовому чаті.
* При потраплянні фокусу на посилання яке розташоване в тексті повідомлення, тепер не озвучуватиметься текст цілого повідомлення, а одразу озвучується безпосередньо текст посилання.
* Тепер функцією копіювання повідомлення можна копіювати елементи у вікні миттєвого перегляду статті.

###Версія 1.5.1
В цьому оновленні виправлено величезну кількість помилок і підвищено швидкодію доповнення.

###Версія 1.5.0
В цьому оновлені додано комбінацію, яка натискає кнопку "Миттєвий перегляд" в повідомленні, якщо вона містить її. За замовчуванням ця функція активується комбінацією ALT + Q. Після відкриття такої статті, фокус автоматично потраплятиме на перший елемент цієї статті, а після закриття, фокус повернеться на останнє переглянуте повідомлення. Ми також виправили проблему, через яку не усі елементи статті у вікні миттєвого перегляду зчитувалися, навіть якщо вони містили текстовий вміст.

###Версія 1.1.7
Добавлено турецьку локалізацію.

